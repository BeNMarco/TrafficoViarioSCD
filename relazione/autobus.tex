\section{Gestione dei veicoli di tipo autobus}
 Una certa entità può essere configurata in modo tale da voler spostarsi per
mezzo autobus. Per convenzione ogni strada principale dispone di un luogo
adibito a fermata per l'autobus; un luogo di questo tipo verrà gestito per
mezzo di un task di tipo strada ingresso. Quello che occorre garantire è che
un'entità non aspetti ad una fermata per cui un autobus non passi mai,
bloccando quindi l'entità su una fermata per un tempo indefinito. La
configurazione della mappa dovrà aiutare a garantire che questa situazione sia
impossibile. Dato che ogni strada dispone della sua fermata occorre configurare
una certa linea di percorrenza per gli autobus, tale linea è una lista di
fermate che l'autobus dovrà fare. Occorre tener presente inoltre che un'entità
può voler spostarsi da una fermata appartenente ad un quartiere ad una fermata
appartenente ad un quartiere diverso. Pertanto la configurazione delle linee
degli autobus dovrà essere fatta in modo che una linea copra tutte le fermate
di un certo quartiere, nell'ordine stabilito quindi dall'utente, l'autobus
quindi percorrerà tutte le fermate e una volta arrivato al capolinea
ricomincerà a percorrerà la linea al contrario. Supponendo dapprima che
l'entità voglia muoversi tra fermate di uno stesso quartiere, configurando la
linea come detto si avrà che un'entità potrà sempre raggiungere la
destinazione; dato che alcune entità devono muoversi da una fermata
appartenente ad un quartiere e una appartenente ad uno diverso, si devono
integrare degli autobus ("autobus jolly") che percorrono interamente le fermate
di un quartiere e terminino il loro tragitto in una fermata di un altro
quartiere (questo va fatto per ogni quartiere, ovvero è necessario inserire un
autobus jolly che effettua come ultima fermata, una fermata appartenente ad un
quartiere diverso da quello a cui la linea delle fermate dell'autobus copre);
in questo modo, spostando l'entità su un altro quartiere di certo, prima o poi
passerà un autobus che coprirà tutte le fermate di quel quartiere potendo
portare cosi a destinazione l'entità.\\
Un autobus svolge un percorso che muove da una fermata all'altra; se l'autobus
arriva ad una certa fermata, allora il task che gestisce la fermata, dovrà
controllare se esiste una qualche entità in attesa di essere spostata e se tra
le prossime fermate dell'autobus in arrivo si ha anche la fermata delle entità
in attesa; se l'entità in attesa presenta una fermata che l'autobus dovrà fare
allora l'entità potrà essere presa in gestione per quell'autobus, infine
l'autobus dovrà far scendere tutte quelle entità che sono giunte alla fermata
di destinazione che verranno prese poi in gestione dalla fermata per farle
muovere verso il luogo di destinazione effettivo dell'entità, che sarà per
forza un luogo appartenente alla strada principale su cui si riferisce la
fermata in cui l'entità è giunta. \\
Dal punto di vista implementativo per rappresentare lo spostamento delle entità
che muovono nell'autobus, si dovrà riferire una risorsa remota reperibile per
ogni quartiere che si occuperà della memorizzazione dello stato degli autobus
che sono stati istanziati nel medesimo quartiere e quindi del loro stato di
avanzamento e delle entità che hanno in gestione, evitando cosi che un certo
autobus trasferisca tutto il suo stato tra risorse distinte nel momento in cui
esso percorre il suo tragitto.
