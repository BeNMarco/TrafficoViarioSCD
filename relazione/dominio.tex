\section{Analisi del dominio del problema}
In questa sezione viene descritta la consegna data integrata con i nostri
requisiti funzionali. La consegna iniziale prevedeva la realizzazione di una
simulazione del traffico in una città. \\
L'obiettivo dell'analisi del dominio è quello di fissare dall'inizio quello che
il simulatore deve fare in termini di funzionalità di cui l'attore dello
spostamento deve essere dotato.

\subsection{Entità rappresentate nella mappa della città}
\label{firstmappa}
La mappa della città è caratterizzata da strade dotate di doppia corsia per
senso di marcia, d'ora in poi riferite con il nome di \textit{\textbf{strade
principali}}, (possono essere sostitute nel corso della relazione con il sinonimo di strade urbane),
marciapiedi, piste ciclabili, \textit{\textbf{strade di ingresso}} al traffico,
incroci, dotati di semaforo, con 3 o 4 strade e attraversamenti pedonali.\\
Sono stati identificati come attori del traffico della città simulata: veicoli
(auto e autobus), biciclette e pedoni.

\subsection{Requisiti sullo spostamento delle entità}
\begin{enumerate}
\item {\textit{requisito relativo al mezzo di spostamento degli attori}}: deve
essere data la possibilità di configurare il mezzo di spostamento dell'attore
che verrà adottato poi per tutta la durata della simulazione;
\item {\textit{requisito relativo ai luoghi di destinazione degli attori}}: un
attore deve poter essere configurato in modo tale da muoversi nella città al
fine di spostarsi verso un certo luogo di destinazione.
Un attore, una volta raggiunta la destinazione, dovrà quindi reimmettersi nel
traffico per raggiungere il luogo da cui era partito, iterando 
l'avanzamento da luogo di partenza a luogo di destinazione, e viceversa.
L'obiettivo di questo requisito è quello di avere una situazione tale per cui
nella città vi sia sempre del traffico, nel caso almeno un'entità sia presente.
\end{enumerate}

\subsection{Convenzioni sulla mappa}
A seguito dell'analisi è stato convenuto riportare delle regole sulla
realizzazione della mappa, avendo fissato a priori le entità sulle quali gli
attori dovevano eseguire lo spostamento (vedi \ref{firstmappa}):
\begin{enumerate}
\item Una strada principale deve essere delimitata almeno da un incrocio e al
più da due incroci.
\item Una strada di ingresso è una strada adibita all'entrata o all'uscita da o
verso un certo luogo.
\item Una strada principale presenta due lati ai quali possono essere inserite
delle strade di ingresso. Se su una stessa strada principale vengono
inserite più strade di ingresso è convenuto imporre che queste strade tengano
una distanza minima l'una dall'altra, indipendentemente dal lato della strada
principale in cui vengono inserire. L'obiettivo è quello di evitare che si
formi un incrocio tra strade di ingresso non regolamentate da semaforo.
\item Ogni strada principale contiene esattamente una fermata per l'autobus
posta a seconda della configurazione della mappa su uno dei due lati della
strada principale stessa.
\end{enumerate}

\subsection{Altri requisiti rilevati dall'analisi del dominio}
Nell'analisi del dominio del problema sono state identificate le entità
che sono rilevanti per la realizzazione del simulatore. Sono state quindi
definite delle regole e delle limitazioni funzionali per la realizzazione della
mappa. \\
Sono inoltre emerse le seguenti funzionalità e requisiti, a seguito di
un'analisi a livello anche progettuale:
\begin{enumerate}
\item Un'entità del tipo veicolo che deve svoltare a sinistra al prossimo
incrocio dovrà immettersi ad un certo punto nella corsia più a sinistra della
strada che sta percorrendo. Se il veicolo dovrà andare a destra dovrà
immettersi nella corsia più a destra della strada che sta percorrendo e
indifferentemente su entrambe le corsie se vuole procedere in direzione dritto.
\item Un entità del tipo veicolo deve poter agevolmente cambiare corsia su una
strada principale in modo tale da poter raggiungere la corsia interessata in
relazione alla destinazione da perseguire.
\item Il percorso che l'entità di tipo veicolo, bipede, o bici deve percorrere
deve essere fissato a priori. \\
Questa è una limitazione per la simulazione, ma per semplicità anche di
implementazione è stato convenuto definire un percorso statico piuttosto che
dinamico.
\item Un pedone o una bici non eseguono dei sorpassi, ma procedono secondo una
politica \ac{FIFO} nell'avanzamento rispettivamente nel marciapiede e nella
pista ciclabile.
\end{enumerate}

\newpage

